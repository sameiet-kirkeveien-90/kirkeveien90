---
title: Bil
layout: default
---

# Bil 
Når man bor sentralt på Marienlyst har man som oftest ikke behov for bil i det daglige,
men folk flytter, håndverkere kommer for å utføre arbeid, eller man har kanskje man
må kjøre avfall til gjenvinningsstasjonen på Smestad.

## Timesleie av bil
Foruten [GetAround](https://getaround.no) er vi så heldig stilt at både Hertz, Bilkollektivet og Hyre har faste oppstillingsplasser for bildeling i nabolaget. Det gjør at du vanligvis lett har tilgang på biler som dekker alle behov fra familietur til søppeltransport. Typisk koster det rundt hundrelappen med Bilkollektivet for en times leie.

## Parkeringstillatelser for bakgården
Vi forsøker å minimere bilkjøring i gården (se vedtekter), men det kan ikke unngås helt. Om det er behov for parkering utover det å kjapt losse inn/ut kan man snakke med en i styret som kan legge det inn i parkeringssystemet så man slipper bot. Vi har tilgang til P-Service sitt online parkeringssystem og legger inn registreringsnummer og periode det gjelder for.

