---
title: Oppussing
layout: default
---

# Tenker du å pusse opp?
Det er lurt å ta kontakt med styret før oppussing. Vi har retningslinjer du må følge og kan anbefale rørleggere som kjenner gården godt. 
Vi har også historikk som det kan være lurt å ha kjennskap til. 

## Bruk av heisen til søppel- og varetransport
Vi har heiser fra tredvetallet som fremdeles fungerer godt og vi vil beholde dem så lenge som mulig. De er ikke ment å fungere som vareheiser og heisene har flere ganger fått skader under oppussing. Dette er _eiers ansvar_ og regningen for utbedringer kan bli på flere titusen. Aller helst ser vi at man bruker andre løsninger, som ekstern søppelsjakt direkte til konteiner eller tilhenger, oppsamling i sekker i leiligheten som tas ned med lift, m.m.

Styret innser likevel at det er vanskelig å unngå bruk av heisen helt under oppussing, så informer håndværkere nøye om det som står under før de går i gang!

- sett tunge sekker forsiktig ned på heisgulvet. Gulvet er _balansert_ og veldig sensitivt og kan lett kile seg.
- fordel vekten jevnt. Det er viktig at man ikke har all vekt på en side for å unngå at heisen kiler seg.
- heisen må støvsuges på slutten av _hver_ arbeidsdag
- gulvet fra heisen til utgangsdøra må _vaskes_ over så støv og dritt ikke dras utover og inn i leilighetene

# Parkeringstillatelser
Se [egen side for bil](/bil#parkeringstillatelser-for-bakg%C3%A5rden). Dette kan ordnes.

## Avfallshåndtering
Avfallshåndtering og transport av byggevarer må være avklart på forhånd (se [egen side for søppel](/søppel)). 
Det er viktig å snakke med styret om, for du står fort ansvarlig for utbedringer vi må gjøre som følge av 
oppussingen. 


## Miljøriktig oppussing
SINTEF har en veileder for miljøriktig oppusing som blant annet tar for seg avfallshåndtering og opprydding. Det kan være verdt å ta en titt på sidene 41 og utover ([pdf](https://www.sintef.no/globalassets/upload/byggforsk/forbrukerveileder_miljoriktig_oppussing.pdf)).
